# Eğitim Yöntemim

Bir video serisini baştan sona seyretmek, çok az şey öğretir. Sadece programlama eğitim videoları seyretmek, eve bir programcı çağırıp,hava atmak için bildiklerini anlatmasını seyretmek gibidir.

Eğer İngilizce **konuşabilmek** istiyorsanız, birinin size İngilizce gramerini anlatması çok işinize yaramayacaktır.

Eğitim videolarıyla öğrenebileceğiniz herşeyi zaten ChatGPT gibi yapay zekalara yazdırabilirsiniz. Eğer şüphe duyuyorsanız; [ChatGPT](https://twitter.com/OpenAI)'a yazdırdığım finansal analiz bilgisayar programına [bakabilirsiniz](./chatgpt.md).

Nasıl, şan eğitimi için eve şarkıcı çağırıp şarkı dinlemenin çok faydası olmayacaksa, nasıl kimse piyano çalmayı öğrenmek için eve piyanist şantör çağırıp günde bir iki saat şarkı dinleyip göndermiyorsa, programlama dillerini de sadece video seyrederek öğrenmek mümkün değildir.

::: danger UYARI
HER KONU SADECE KOD YAZARAK ÖĞRENİLECEK
:::

Bu yöntemle başlarda çok yavaş ilerleyeceksiniz. Sonra da gittikçe zorlaşacak. Ama gün geçtikçe daha karışık programlar yazabileceksiniz.

İlk bölüm sonunda; python ile Tetris oyunu yazabilen, *çok aranan* , **istediği programı inşa edebilecek** bir bilgisayar programcısı olacaksınız. [neler öğrenilecek](#neler-öğrenilecek)

**Örneğin**: Strings konusu sadece yönlendirmeleriyle sorun çözerek öğrenilirse asla unutulmaz.

::: info Bilgi
Rusya'da konuşmak zorunda olduğum için rusça konuşabiliyorum.
Defaatle Arapça öğrenme girişiminde bulundum ancak yeterli motivasyon bulamadığım için bugün konuşamıyorum.
:::

Eğer kendinizi *kod okumaya ve yazmaya*  zorlamazsanız öğrenemezsiniz.

**PROBLEM ÇÖZEREK ÖĞRENME METODUNDA:** "Bana bunlar öğretilmedi" demeyeceğiniz şekilde, adım adım öğrendikçe görevleri tamamlamanız ve KODLAYARAK ilerlemeniz gerekiyor.

**Bu metotla** : seviye > seviye artırılmış kodlama problemleri vererek öğretir👨🏼‍🏫

## Baştan sona öğrenme

Bir dili **baştan sona öğrenmeye çalışmayın**! Dil baştan sonra öğrenilecek birşey değildir dahası baştan sonra öğrenmek imkansızdır. Dilin kendi geliştiricileri bile, sadece bildikleri bölümleri kullanarak program yazarlar.

Karşılaştığınız sorunların her zaman onlarca çözümü olacak. Sorunu nasıl çözdüğü bireylere göre değişiklik gösterir. [Bakınız: Çevik Yazılım Geliştirme Manifestosu](https://agilemanifesto.org/iso/tr/manifesto.html)

::: tip
Çocuklarım çift ana dilli. Rusça ve Türkçeyi aynı anda **konuşarak** öğrendiler. Kimse onlara türkçe rusça veya İngilizce gramer kurallarını öğretmedi.
Harfleri bilmeden çok önce İngilizce konuşulanları anlayabiliyorlardı. Evde 3 dil konuşuluyordu, haliyle çocuklar bizi taklit ederek 3 dili de öğrendiler. Ben eşimle İngilizce konuştuğum için onlar da İngilizce öğrendiler. Evde televizyon olmadığı için Türkçe, Rusça, İngilizce çizgi filmler izlediler.
:::

Videolarla kavramları anlayışınızı sağlamlaştırın. Ama *programlamayı bilmek* ile usta bir problem çözücü olmak için daha fazlasına ihtiyacın var.

Hata yapmaktan korkmadan, basit problemlerle boğuşmak gerek. Lütfen vereceğim sırayla alıştırmalardan mümkün olduğunca fazlasını yapın.

::: danger Dikkat
Korkma Kodla!
:::

## Dersleri kim veriyor?

2002 yılından beri profesyonel olarak bilgisayar programcılığından para kazanıyorum.

 [Cem Kaan](./cemkaan.md)

## Neler Gerekiyor?

* Bilgisayar: Notebook veya Masaüstü bilgisayarla kod yazacaksınız
* Temel masaüstü bilgisayar kullanma
* İngilizce: okuduğunu anlayacak kadar

## Kurs kimin için?

* KODLAMA SEVMEYENLER
* Bilgisayar Programlamaya en baştan başlayanlar
* Daha önce program yazmayı denemiş ve bırakmış olanlar
* Nereden başlayacağına karar veremeyenler
* Kodlamayı beceremediğini düşünenler

## Neler Öğrenilecek?

Hiç bir işe yaramayacağını düşündüğünüz basit projeler tamamlayarak gerçek bir bilgisayar programcısı olabilirsiniz.

Kurs boyunca en az 10 yeni uygulama projesi yapmanız gerekecek

1. Sihirli hikaye yazarı
1. Sayı Tahmin Oyunu
1. Tahmin bulma robotu
1. Taş Kağıt Makas oyunu
1. Adam Asmaca oyunu
1. İsim şehir oyunu
1. Haşlanmış yumurta çay demleme yardımcısı
1. Şifre oluşturucu
1. QR kod okuyucu ve oluşturucu
1. Tetris

Kursun ikinci bölümünde 5 Arduino projelere geçeceğiz.

1. Tele değme oyunu
1. Kapı alarmı
1. Trafik Işık kontrol paneli
1. Kablolu Analog Game Pad

### Soru sormaya korkma

Telegram gurubumuzda sorularınızı cevaplayacak birileri her zaman olacak.

Dünyadaki geliştiricilerin % 70'inin ana dili İngilizce değil.

Her bilgisayar programcısı günde en az bir kere, çözemeyeceklerine inandıkları sorunlarla karşılaşır. Sorulara cevap bulabilmek için günde 2-3 defa [StackOverFlow](https://stackoverflow.com/) sitesinde arama yapar.

Cevapları verenlerin, *soruları soranlar gibi*, ana dilleri İngilizce değil.
İngilizce seviyenize güvenmiyor olsanız bile yeterince İngilizce biliyorsunuzdur.

ChatGPT ve [github copilot](https://github.com/features/copilot) gibi yapay zeka kod yazıcıları da bu siteleri kullanıyor.

## Dil-bilimsel Yaklaşımla Dil Öğrenme

Dillerin nasıl işlediğini anlamanın önemli olduğuna inanıyorum. Bu yüzden bu kursu dil eğitimi gibi organize etmek için zaman harcıyorum.

**Konuşmayı Nasıl Anlıyoruz?**

<div style="max-width:854px"><div style="position:relative;height:0;padding-bottom:56.25%"><iframe src="https://embed.ted.com/talks/lang/en/gareth_gaskell_how_do_our_brains_process_speech" width="854" height="480" style="position:absolute;left:0;top:0;width:100%;height:100%" frameborder="0" scrolling="no" allowfullscreen></iframe></div>
</div>

### Biçimsel ve Doğal Diller

Doğal diller konuştuğumuz dillerdir; Türkçe, İngilizce, İspanyolca ve Fransızca gibi.

Doğal diller insanlar tarafından tasarlanmamıştır (insanlar bunlar için kurallar koymaya çalışsa bile), doğal olarak evrilmişlerdir.

**Gramer Kuralları Fark eder mi?**

<div style="max-width:854px">
<div style="position:relative;height:0;padding-bottom:56.25%">
<iframe src="https://embed.ted.com/talks/lang/en/andreea_s_calude_does_grammar_matter" width="854" height="480" style="position:absolute;left:0;top:0;width:100%;height:100%" frameborder="0" scrolling="no" allowfullscreen>
</iframe></div>
</div>

::: details Diller Detay
Biçimsel diller insanlar tarafından özel uygulamalar için geliştirilmiş dillerdir.
Örneğin, matematikçilerin kullandığı gösterim (notasyon), sayılar ve semboller arasındaki ilişkiyi göstermek için iyi bir biçimsel dildir. Kimyacılar, moleküllerin kimyasal yapısını göstermek için biçimsel dili kullanırlar. Ve en önemlisi:

    Programlama dilleri hesaplamaları ifade etmek için tasarlanmış biçimsel dillerdir.

Biçimsel diller söz-dizimi açısından katı kurallara sahip olma eğilimindedir.

Örneğin `3+3=6` ifadesi matematiksel söz-dizimsel ifadedir, ancak `3=+6$` değildir. H20 söz-dizimi kimya için doğrudur, fakat `2Zz` geçerli değildir, çünkü `Zz` kısaltmasına sahip bir element yoktur.

Söz-dizimsel kurallar tokenlere (jetonlara) ve yapıya ait olmak üzere iki türdedir. Token’ler dilin temel ögeleridir; kelimeler, sayılar, parantezler, virgül, gibi.

Python’da, `print("Hoş geldin Yeni Yıl", 2023)` gibi bir ifade 6 tane token vardır. **Bunlar**: fonksiyon ismi (`print`), açılış parantezi(`(`), cümle (`Ho...`), virgül ( `,` ), sayı (`2023`) ve kapanış parantezi ( `)` ) dir.

Tokenlar dizilirken hata yapılabilir. `3=+6$` ifadesiyle ilgili bir sorun, $ sembolü matematikte geçerli bir token değildir (bildiğim kadarıyla.) Benzer olarak, 2Zz ifadesi de geçerli değildir çünkü Zz kısaltmasına sahip bir element yoktur.

İkinci tür sözdizimi kuralı cümlelerin yapısıyla —tokenların nasıl dizildiği— ile ilgilidir. 3=+6$ yapısal olarak geçersizdir cünkü eşittir işaretinden hemen sonra artı işareti gelemez. Benzer olarak, molekül formüllerinde de alt işaretler element sonra gelmelidir; önce gelemezler. Bizim Python örneğimizde, eğer virgülü ihmal etseydik; veya sol ve sağ parantezlerin yerlerini değiştirseydik, print)" Hoşgelding Yeni Yıl", 2013( elde ederdik. Bu komut altı tane geçerli tokenlara sahip olmasına rağmen, bu yapı geçerli değildir.

Biçimsel bir dildeki veya Türkçe’deki bir cümleyi okuduğunuzda, cümlenin yapısını çözmek gerekir (doğal dillerde bunu bilinçiz bir şekilde yaparız.) Bu sürece ayrıştırma ( parsing) denir.

**Örneğin**, “Ayaklarıma kara sular indi” cümlesini duyduğunuzda, “ayaklarıma”nın özne, “indi“‘nin de yüklem olduğunu anlarsınız. Cümleyi ögelerine ayırdığınızda, cümlenin ne anlama geldiğini ( cümlenin anlam-bilimini) çözersiniz. “Ayak”ın en olduğunu ve “indi” eyleminin anlamını bildiğinizi var sayarsak, bu cümleyle kastedilen anlamı ortaya çıkarabilirsiniz.

Her ne kadar biçimsel ve doğal diller birçok ortak özelliğe (tokenlar, yapı, söz-dizimi, anlam-bilim) sahip olsa da, birçok **farklılıkları** da vardır:

**Belirsizlik**:

    Doğal diller belirsizlikle doludur, kişiler bağlamsal ipuçları ve diğer bilgilerden yararlanarak bu 
    belirsizliği aşarlar. Biçimsel diller neredeyse veya tamamen belirli olmak üzere tasarlanmıştır.
    Bunun anlamı cümlenin sadece bir anlamı vardır, bağlam ne olursa olsun.

**Fazlalık**:

    Belirsizliği önlemek ve yanlış anlamaları azaltmak için, doğal diller birçok gereksiz içeriğe sahiptir. 
    Bu yüzden birçok fazlalık barındırır. Biçimsel diller daha az belirsiz ve özdür.

**Gerçekçilik**:

    Biçimsel diller ne söylüyorsa onu kasteder. Diğer bir yandan, doğal diller deyim ve mecazlarla doludur. 
    Eğer bir kişi, ” Ayaklarıma kara sular indi.” diyorsa, bu ayaklarına kara sular indi 
    ( sanki çamurlu bir suda yürüyormuşta, ayakkabılarına kara sular doldu.) anlamına gelmez. 
    Bunun gizli bir anlamı vardır ve kişinin yorgun olduğunu belirtir. 
    Biçimsel dillerde cümlenin gerçeği aynen yansıtması gerekir, anlamı yazılanla aynı olmalıdır.

Doğal dilleri konuşarak büyüyen kişiler —herkes— biçimsel dillere alışmakta zorlanabilirler.

Bazı yönlerden, biçimsel dil ile doğal dil arasındaki fark, düz-yazı ile şiir arasındaki fark gibidir. Ancak:

#### Şiir

Kelimeler anlamları olduğu kadar sesleri için de kullanılır ve tüm şiir bir etki veya duygusal bir tepki yaratır. Belirsizlik yaygın olmasının yanında, sıklıkla bir gerekliliktir.

#### Düz-yazı

Kelimelerin gerçek anlamı daha önemlidir ve yapı anlama daha fazla katkı sağlar. Düz-yazının çözümlenmesi şiire göre daha kolaydır ancak yine de belirsizlik içerebilir.
Program:
    Bilgisayar programının anlamı belirli (tek anlamlı) ve gerçek olmalıdır; token ve yapının çözümlenmesi ile tamamen anlaşılmalıdır.
:::

## Problem Çözerek Öğrenme

Bir dil öğrenirken o dilin kelimelerini ezberlemek yada gramer kurallarına çalışmak  yerine dili konuşmak gerekir.

İnsanlık bilgisi dille ifade edilir, bu yüzden *kodlama eğitim yöntemimi* geliştirirken; yazılım dillerini yazılı ve sözlü bir dil perspektifinden anlamaya çalıştım.

::: info Hesap Açın !
Dersleri Takip Etmek için [Alıştırma Sitelerinde](./alistirma-siteleri.md) hesap açın.
:::
